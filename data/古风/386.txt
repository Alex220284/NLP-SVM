 庄子北冥有鱼， 其名为鲲。鲲之大， 不知其几千里也；化而为鸟， 其名为鹏。鹏之背， 不知其几千里也；怒而飞， 其翼若垂天之云。是鸟也， 海运则将徙于南冥。南冥者， 天池也。《齐谐》者， 志怪者也。《谐》之言曰：“鹏之徙于南冥也，水击三千里，抟扶摇而上者九万里，去以六月息者也。”野马也， 尘埃也，生物之以息相吹也。天之苍苍， 其正色邪？其远而无所至极邪？其视下也， 亦若是则已矣。且夫水之积也不厚，则其负大舟也无力。覆杯水于坳堂之上，则芥为之舟；置杯焉则胶，水浅而舟大也。风之积也不厚，则其负大翼也无力。故九万里，则风斯在下矣，而后乃今培风；背负青天， 而莫之夭阏者，而后乃今将图南。蜩与学鸠笑之曰：“我决起而飞， 抢/枪（看自己的教材）榆枋而止，时则不至， 而控于地而已矣，奚以之九万里而南为？”适莽苍者，三餐而反， 腹犹果然；适百里者， 宿舂粮；适千里者， 三月聚粮。之二虫又何知！小知不及大知， 小年不及大年。奚以知其然也？朝菌不知晦朔，蟪蛄不知春秋， 此小年也。楚之南有冥灵者，以五百岁为春， 五百岁为秋；上古有大椿者，以八千岁为春， 八千岁为秋，此大年也。而彭祖乃今以久特闻，众人匹之， 不亦悲乎！展开